# -*- mode: mandoku-view; -*-
#+TITLE: 頣堂先生文集
#+DATE: 2015-09-12 01:22:10.881069
#+PROPERTY: ID KR4j0079
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB12n0779-003頣堂先生文集-卷第三.
<pb:KR4j0079_SBCK_003-1a>¶
煙昏&KR0017;神怒沙平草短狻猊擲或云王孟竊據¶
時曽是宣華苑中物姦雄敗㓕化爲圡獨此頑¶
然蒼玉立流落㡬家到李氏命名以君相主客¶
爲君牓堂詫郷人愛賞不啻連城璧金璫中官¶
來奉使一時氣&KR0395;手可炙利誘威脅擬奪去仲¶
髙誓死君之側先丗所寳吾敢墜貴人縮首三¶
嘆息㑹昌丞相乃逺祖𥊏好夙有煙霞癖平泉¶
山居付夢想石上刻字空照日朱崖精爽雖可¶
畏洛陽群盗旋充斥故知幽勝豈易保天公似¶
向人間惜(衛公平泉<折 t="33"/>石皆刻有道字平泉詩序/曰後丗以一石一花移他處者非李氏)¶
<pb:KR4j0079_SBCK_003-1b>¶
(子孫然唐末竟爲有力者取去五代時張全義/尹河南&KR0101;軍者甞得平泉醒酒石衛公孫延古)¶
(託全義求之&KR0101;軍忿然曰黄巢亂後洛陽園宅/無復能守豈獨平泉一石哉全義甞在巢賊中)¶
(以爲譏巳奏笞殺&KR0101;軍令/狐綯謂衛公精爽可畏)政湏洒掃堂上下置¶
酒招我無難色酒䦨氣壯拂衣起摩娑石君話¶
疇昔¶
　　　招隱亭¶
層崖壓西城半空矗孤峭何人結斯宇想見𦙄¶
次妙䕺林開蒙宻江山得樞要拂拂幽草香嘖¶
嘖群鳥叫我作謝公屐來學阮生嘯披&KR0109;待凉¶
吹停盃延落照永嗟區中人𥊏慾昏九竅誰賦¶
<pb:KR4j0079_SBCK_003-2a>¶
招隱辭此病政難療我亦褁青衫俛首入選調¶
平昔志萬里自省成大𥬇才術幸無取曷不返¶
耕釣雄飛或有時一拜蒲車詔¶
　　任氏園二詠¶
　　　騖逺樓¶
丗論尚迫隘吾道亦摧藏行歌碧雲暮坐怨瑶¶
草芳不如&KR0009;層梯轉盻盡八荒飛霞曳爲&KR0322;明¶
月綴爲璫舉手招盧敖振歩謁紫皇歸續大人¶
賦一𥬇遥相望¶
　　　舫齋¶
<pb:KR4j0079_SBCK_003-2b>¶
平生江海志煙雨一莎衣掛帆恨不早白首心¶
事違作齋跨幽塘想像未覺非時傾半鐏緑自¶
釣尺鯉肥蘆花卧秋風栁帶揺春暉&KR0009;言宣城¶
守何必天際歸¶
　　王氏碧雞園六詠¶
　　　露香亭¶
北渚一帝子洛川一宓妃池有十種蓮平生所¶
見稀纎穠各態度紅白爭光輝我來亭上飲夜¶
乆未忍歸翁家採香人但愛香滿衣豈知清露¶
濕圎荷㵼珠璣¶
<pb:KR4j0079_SBCK_003-3a>¶
　　　鈍庵¶
俗子如錐利逹士如椎鈍乗除付造物多智反¶
自困君㸔庵中翁漫浪出方寸卧聽松聲老行¶
觸蘭芳嫰謀身固未快事過了無恨今人豈辦¶
此勸翕慎勿論¶
　　　清室¶
碧雞古名坊奔騰車馬塵那知小洞天清絶欲¶
無鄰一室對林樾四時禽語新焚香讀周易意¶
得氣自伸明月落盃酒冷風弄衣巾&KR0009;言朝市¶
客聲利恐汙人¶
<pb:KR4j0079_SBCK_003-3b>¶
　　　鑑泉¶
分來何處泉注此團欒池有如大圎鑑玉匣初¶
開時瑩然絶纎埃萬象見毫𣯛主人湖海士曵¶
杖日娱嬉應照兩侍女新粧弄妍姿亦復照主¶
人𩯭髮白&KR0093;&KR0093;¶
　　　凉榭¶
窈窈林影深澹澹波光冷異哉濁惡丗有此清¶
凉境側身朱欄上風煙得㡬頃嘯聲出竒響疑¶
在&KR0171;門嶺荷氣逓遥馥如窺太華井要湏從翁¶
遊岸巾閑日永¶
<pb:KR4j0079_SBCK_003-4a>¶
　　　層蘭¶
僊翁有蘭癖肆意搜林坰&KR0018;墻累爲臺移此萬¶
紫青九畹與九層異丗皆可銘収拾衆妙香逍¶
遥醉魄醒隱几光風度開簾皎月停門前勿通¶
客翁續離騷經¶
　　　宿崇德祠下望青城諸山¶
昔年來就學頗熟青城靣雖無㝷山分猶喜旦¶
暮見違去八寒暑夢想無時休誰意俗士駕復¶
作山下遊晚雲蔽髙峰悵望乆柱頰山靈豈猜¶
我未許相投接晨興雲散盡秀色矗亭亭還如¶
<pb:KR4j0079_SBCK_003-4b>¶
故人眼不改舊時青愧非自由身又復塵中去¶
他日訪麻姑問訊山頭路¶
　　　淨明長老睡庵¶
阿師睡三昧有如飽葉&KR0345;以睡作佛事復名所¶
住庵夢覺本何擇月行影在潭勿𥬇脇尊者二¶
子正同參¶
　　　懷安光孝寺觀空軒遺圎長老¶
寳坊欎欎滿松檜獨有小軒花數軰牓以觀空¶
作正觀要識轉物大三昧丗間眩人萬紅紫心¶
君巳落色界内那知心境無異法真見元非色¶
<pb:KR4j0079_SBCK_003-5a>¶
塵外色空𩀱忘未竒特非非想處亦撗潰誰因¶
拈花發微𥬇嚼蘂嗅香不相礙吾儕跛鼈望千¶
里安得還都如歴塊詩成懷藏擬不出彼上人¶
者難酬對¶
　　　置酒登賦樓觀月立夫有詩序別次韻¶
西山自髙爽更上百尺樓月華岀萬象獨以寸¶
目収寒光増灝氣山影接江流相從更㡬日酔¶
賞同一甌諸君有大志應銷別去愁衣食&KR0138;足¶
守墳墓記取龍鍾馬少游¶
　　　九日同韶美&KR0105;夫登妙明分韻得光字¶
<pb:KR4j0079_SBCK_003-5b>¶
野逈半留日雲薄初護霜一傾茰菊酒三肅翰¶
墨&KR0163;諸君黨友賢獨我𩯭毛蒼滿引雖云樂分¶
携亦自傷平生子劉子趣歸謁建章勲業定指¶
取冨貴肯相忘古人重佳節酬酢無餘觴龍山¶
丹葉飛&KR0016;臺白草荒但使修名立豈識離緒長¶
明年未可料共飲西湖光¶
　　　呈&KR0171;企道漢良吕黙夫¶
半生岷山下心與岷山親㡬蠟登山屐不作山¶
間人兹遊愜所願晴暄送餘春山意欲相招縷¶
脉就我陳同行二三友懷抱無一塵乆矣煙霞¶
<pb:KR4j0079_SBCK_003-6a>¶
癖佳哉𥬇語新歳華迫人老丗故遣人嗔努力¶
造窮絶樂事當及辰¶
　　　次韻李士舉文感春¶
四時平分春大好春雖強半未甘老輕車矮馬¶
恣捜㝷始信天工爲春巧中園層層亂風花長¶
路青青被煙草詎知陽熈變隂𢡖頓令樂事成¶
憂悄兒曹浪語甜如&KR0097;欲觀俘囚數軍實𧴀貅¶
萬屯移蜀塞胡人喜躍𥘿人泣孤坐唯防酒醆¶
空餘寒頗覺鸎聲澁貪𥊏五㪷不自謀㡬時歸¶
作山林客(宣撫招討公取德順張形𫝑欲吞全/陜功將成矣聖主念兩國赤子有詔)¶
<pb:KR4j0079_SBCK_003-6b>¶
(頒師移屯蜀口憲車李丈/感春有作某次韵及之)¶
　　　次馮申之遊靈泉韻¶
名山起髙興不惜馬首東沙邊一着眼翠光巳¶
浮空踏遍桑柘村所向漸不同溪細山疑合谷¶
轉路始窮瑩淨白玉界芬馥青蓮宫元知境過¶
清乗春乃昭融尚餘半殘花伴我酒頰紅拂石¶
愛少蘚披林怯多風安得身無事來對禪寂翁¶
慮沉燈影外慧發鳥聲中庶遂老巖壑此行太¶
怱怱¶
　　　李安撫生日¶
<pb:KR4j0079_SBCK_003-7a>¶
沙溝紫氣如隴雲涇城冬律變陽春天工爲國¶
巧謀帥生此摽摽七尺人坐揮白羽歴三紀胡¶
兒奔迸塵頭起緩驅小隊來漢中甲光冷射清¶
江水金爐着火焚寳香願公壽考仍康強門外¶
祝公更多有軍民十萬指中梁¶
　　　范漕生日¶
治忽本天運賢哲豈浪出中興信可期帝爲賚¶
良弼嶄嶄岷峨山西南著第一山靈借英氣成¶
此垂雲翼才多浩江海道大迷畛域磊落萬卷¶
腹斕斑五色筆曩參相君幙謀入九地宻復佩¶
<pb:KR4j0079_SBCK_003-7b>¶
太守章化行千里溢紫詔從東來𢌿之使者節¶
旋兼蜀大尹繡衣擁彫㦸談𥬇百城聳指顧萬¶
事集但恐&KR0013;賜環台衮輔王室有如老忠文殊¶
勲照簡𠕋佳時過重五適當懸&KR1249;日逺邇祈公¶
壽歡聲共一律伶俜涪江生獨以文爲業不敢¶
嚴香火不敢具芝术拂拭舊破硯胷次先突兀¶
公掃河朔塵請飛聊城檄公蹀定襄血請勒燕¶
然石待公黄髮年几杖付閑逸從公緑野堂哦¶
詩繼元白¶
　　　中秋大雨¶
<pb:KR4j0079_SBCK_003-8a>¶
癡情愛佳月樂事期中秋造物故相戯不遣金¶
波流玄雲如塗墨急雨欲漲溝暝色暗無際壯¶
聲浩莫収揖謝雲雨師努力勿罷休歸來坐書¶
室盃酒自獻酬¶
　　　遊空山¶
閱遍平川至山足投鞭下馬縁山腹古栢屹如¶
蒼龍起絶磴盤作長虵曲氣力巳憊意未歇市¶
聲不到境尤肅欵門徑謁紫金像&KR0201;殿苒苒來¶
香馥褰衣却上清虚閣叢林障我千里目嘉名¶
大榜起何人來者先自嘆煩促時於缺罅見一¶
<pb:KR4j0079_SBCK_003-8b>¶
一煙江黛嶂堆青緑先人昔此斷還徃三年學¶
古忘幽獨當時詩板今無在只餘石刻記經軸¶
拂塵再誦心欲折丗態萬變流光速我方投迹¶
隨喧閧文字堆床未盡讀山中宴坐亦所願那¶
得寛閑繼前躅留連兩日同僧飯更念重來㡬¶
凉燠作詩強冩無窮悲天風爲我號寒木¶
　　　遊雲靈觀¶
兹山雖特起逺窺殊未豪三休出雲際始知盤¶
踞髙大江分一綫衆峰環千遭溪谷粗可辨緑¶
樹皆蓬蒿羽衣何年來釣取海上鼇盛衰伸臂¶
<pb:KR4j0079_SBCK_003-9a>¶
頃古屋風颾颾元和有遺刻𩀱旌挾時髦想見¶
飲清曠秀句含春醪萬丗同一兀名字空嘈嘈¶
吾其錬僊骨玉京&KR0933;蟠桃¶
　　　遊&KR0149;泉呈性老¶
曉發雲靈山午憇靈泉山兩山信有靈相對各¶
開顏阿師逹麽孫文字昔所刪戯出香積供憐¶
我半生孱時維春物老餘花見班班杜宇閙&KR0170;¶
宻胡蝶舞清閑大似師&KR0003;法奥路闢重𨵿市區¶
巧攘奪日中誰先還請以一枝笻從師兩山間¶
　　　再遊雲靈¶
<pb:KR4j0079_SBCK_003-9b>¶
生縁墮城市日與塵坱俱豈無青霞志不得閑¶
湏&KR0119;李君實吾黨半歳相招呼今晨始能來羞¶
汗先霑濡竒峯出天半虎据東一隅絶頂所見¶
異衆山巧奔趨危坐送落日萬象爭環鋪隱公¶
老益壯我亦窮而迂同行二三友文采得自娱¶
少待月波上歸&KR0016;當徐驅醉中語黄冠此心何¶
時刳¶
　　　遊樊氏阡分韻得事字¶
山深少車轍雨餘多空翠不知窮秋中草木乃¶
爾媚隱君一坯圡諸子㡬掬淚盛年喜邁種末¶
<pb:KR4j0079_SBCK_003-10a>¶
路等幽閟村酒敢嫌濁喚起吾渇睡勿聽松風¶
哀姑對山月醉從今棄書𠕋獨以醉爲事不然¶
持秃箒淨掃清凉寺¶
　　　再次韻¶
寒齋編簡香温室紈綺翠疇昔徇所好外物巧¶
相媚晚驚生死變洒盡䦨干淚誓求無上法不¶
問天所閟休悲夜臺客萬年供一睡我亦老將¶
死何苦逐昏醉歸從浮圖師了此一大事試問¶
八督州何如三入寺¶
　　　閬州新井縣豐山鎮慈光院殿柱有咸¶
<pb:KR4j0079_SBCK_003-10b>¶
　　　平三年㓂萊公書海棠花絶句云喧風¶
　　　花&KR0258;滿欄香盡日幽吟嘆異常翻𥬇牡¶
　　　丹虚得地玉階開落對君王近歳邑令¶
　　　刳取墨跡寘邑之㕔柱今獨石刻在¶
荒山古刹殿柱頭萊公題詩&KR0003;覉遊當時海棠¶
不擇地有似野水撗孤舟澶淵功成返黄屋東¶
府夜宴燒椽燭老向雷州着緑衫蜀芳剪棄吴¶
舡覆一𩦸向來超萬群誰與九原呼相君天寒¶
酒淺不供醉卧㸔北風吹陣雲¶
　　　大雷雨中舟過蒼溪懷杜子美¶
<pb:KR4j0079_SBCK_003-11a>¶
疾雷欲破嶽疾風欲飜海昏昏雲氣中稍辨¶
&KR1041;嵬飄雨雜飛雹蓬屋響珠琲舟子紛相呼¶
篙入旁匯罅漏何所避庶㡬無大悔萬鈞&KR0009;弱¶
䌫掣斷危可待過午天氣佳起視江浼浼書生¶
強遊衍有神司其罪不見少陵翁蒼溪遺句在¶
我老更可憎此翁窮十倍¶
　　　次韻次尹俊卿梅花絶句¶
人間㡬桃李漫漫化泥塵不恨収功晚新年第¶
一春(早)¶
飯顆從嘲瘦湘流獨占清失身到東閣聊復對¶
<pb:KR4j0079_SBCK_003-11b>¶
簮纓(官)¶
未學廻風舞初成拜月粧故令青女妬一夕月¶
階霜(月)¶
𢚩霰爭璀璨僊摽不解寒漢家趙飛燕偏許雪¶
中㸔(雪)¶
雲澹江臯晚飛香到短蓬望窮渾不見恨滿白¶
蘋風(江)¶
䄂寒𠋣脩竹暗起着人香聮影黄昏月亭亭上¶
璧璫(竹)¶
雖無適俗韻亦有可憐香定自嫌朱粉飜成㸃¶
<pb:KR4j0079_SBCK_003-12a>¶
㸃黄(黄)¶
墯蘂香猶嫰空枝影半撗江湖無限思不獨為¶
蓴羹(落)¶
　　　徃成都八客餞飲得同字¶
鎬京有八士淮南有八公紛呶一夕醉&KR0225;邈千¶
古同我思錦江曲駕言涪水東神交設華宴妙¶
語穆清風合坐燈烱烱投暁山叢叢別去復何¶
道勿使酒盃空¶
　　　與諸友遊楊氏池上呼王隱居小飲晚¶
　　　登書臺¶
<pb:KR4j0079_SBCK_003-12b>¶
微風度竹氣澹煙増樹色探㝷得佳境灔灔一¶
池碧藻荇紛縱撗魚蝦時跳擲同遊好事者喜¶
我有此僻置酒𦔳清賞環坐藤隂側白&KR0161;比鄰¶
翁恠語不自惜欲學三盃醉相付一𥬇適酒罷¶
循歸途翁亦返舊宅¶
臺山如招人突兀城南隅我來有佳興不辭石¶
磴紆歩窮孤絶頂局局萬丈餘永懷舊刺史儒¶
冠此研書竟以印綬歸榮光燭郷閭丗事㡬反¶
覆百年等湏&KR0119;地閑芳草積樹暗怪禽呼空留¶
好書名永與此山俱¶
<pb:KR4j0079_SBCK_003-13a>¶
